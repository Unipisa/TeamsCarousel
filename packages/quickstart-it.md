# Installare l'estensione TeamsCarousel su Google Chrome o su Microsoft Edge (Chromium)

Google non consente il caricamente di nuove estensioni Chrome sulla dashboard sviluppatori. Inoltre, non è più consentito il caricamento manuale di pacchetti estensione (file in formato CRX) per ovvi motivi di sicurezza. Fino a quando non sarà possibile caricare nel Google Chrome Store l'estensione è necessario utilizzare la modalità sviluppatore per forzare il caricamento dell'estensione dal proprio computer. Procedere come segue:    

1. Scaricare il file zip [TeamsCarousel.zip](https://github.com/Unipisa/TeamsCarousel/raw/master/packages/TeamsCarousel.zip) contenente i sorgenti dell'estensione e scompattarlo in una cartella del proprio computer
2. Aprire in una scheda l'indirizzo **chrome://extensions** per Chrome o **edge://extensions** per Edge (Chromium)
3. Abilitare la modalità sviluppatore (selezionando l'opzione in alto a destra per Chrome, in basso a sinistra per Edge)
4. Cliccare il bottone "Carica estensione non pacchettizzata"
5. Navigare alla cartella che contiene i file scompattati al passo 1
6. Selezionare la cartella

L'estensione sarà mostrata nella lista delle estensioni installate.

## Utilizzare l'estensione TeamsCarousel

L'estensione è mostrata alla destra della barra degli indirizzi:

![Image](https://github.com/Unipisa/TeamsCarousel/raw/master/img/img1.png)

Risulterà abilitata solo quando si sta navigando il sito Web https://teams.microsoft.com

Durante una call cliccare sull'icona dell'estensione per ottenere il seguente menu:

![Image](https://github.com/Unipisa/TeamsCarousel/raw/master/img/img2.png)

Premere il tasto play per iniziare il carosello. Cambiare i secondi dell'intervallo permette di determinare quanto ciascuna persona dovrà essere inquadrata. Ulteriori opzioni saranno rese disponibili in futuro.

## Aggiornare l'estensione

Scompattare i file nella directory usata nel passo 1 e premere ricarica nella scheda delle estensioni del passo 2.
